------------------------
VÁLLALKOZÁSI SZERZŐDÉS
------------------------

amely létrejött egyrészről a 
Kellegyprogram Kft. 
székhely/lakhely:	3390 Füzesabony, Pozsonyi u. 2.
cégjegyzékszám:		1035456582
adószám:		10302411-2-10
bankszámlaszám:		11111111-22222222-00000000
képviseli: 		Hudák Bianka,

mint Megrendelő (a továbbiakban: Megrendelő),

másrészről 
BEB Informatikai Kft. 
székhely/lakhely:	3300 Eger, Rózsa Károly u. 18
cégjegyzékszám:		25452354
adószám:		25154262-2-10
bankszámlaszám: 	00000000-33333333-22222222
képviseli: 		Gáborné Oravecz Eszter és Cene Balázs

mint Vállalkozó (a továbbiakban: Vállalkozó), 
(a továbbiakban együtt: Szerződő felek) 
között alulírott napon és helyen az alábbi feltételek szerint:


1.	A Szerződés tárgya
-----------------------------------
A jelen Szerződés aláírásával a Megrendelő megrendeli, a Vállalkozó pedig elvállalja az alábbi munkák elvégzését 
a Szerződés rendelkezéseinek megfelelően:
A Szerződés tárgya egy informatikai program, amely a könyvtár működését fogja elősegíteni és megkönnyvíteni.

A feladathoz kapcsolódó részletes leírást a jelen Szerződést megelőző ajánlat kérés és árajánlat tartalmazza.


2.	A Szerződés időtartama
-----------------------------------
A Szerződő felek a Szerződést határozott időre, a Szerződés aláírásának napjától határozott időre, 2 évre kötik. 
Jelen Szerződés a Felek aláírásával lép hatályba.


3.	Teljesítési és részteljesítési határidők
----------------------------------------------------
A Szerződő felek megállapodnak abban, hogy a Vállalkozó az ajánlatban feltüntetett ütemterv alapján köteles a feladatait elvégezni.


4.	Szerződő felek jogai és kötelezettségei
---------------------------------------------------
	a)	Vállalkozó a Megrendelő utasítása szerint köteles eljárni. Az utasítási jog nem terjed ki a tevékenység megszervezésére, 
		illetőleg nem teheti a teljesítést terhesebbé.
	b)	Ha a Megrendelő célszerűtlen vagy szakszerűtlen utasítást ad, erre a Vállalkozó köteles őt figyelmeztetni. Ha azonban a 
		Megrendelő a figyelmeztetés ellenére utasítását fenntartja, a Vállalkozó a Szerződéstől elállhat, vagy a feladatot a Megrendelő
		 utasításai szerint, a Megrendelő kockázatára elláthatja.
	c)	Ha a Megrendelő olyan utasítást ad, melynek végrehajtása jogszabály vagy hatósági határozat megsértéséhez vezetne, vagy 
		veszélyeztetné mások személyét vagy vagyonát, a Vállalkozó köteles a teljesítést megtagadni.
	d)	Amennyiben a Vállalkozónak a jelen Szerződésben és az ajánlatkérésben nem szereplő, de a teljesítéshez szükséges egyéb 
		információra van szüksége, köteles az információ igényéről a Megrendelőt haladéktalanul értesíteni. A Megrendelő vállalja, hogy
		 a Vállalkozó által ésszerűen kért, a szerződésszerű teljesítéshez szükséges minden információt késedelem nélkül a Vállalkozó rendelkezésére bocsátja.
	e)	Vállalkozó köteles a Megrendelőt haladéktalanul értesíteni minden olyan körülményről, mely a vállalkozás eredményességét,
 		vagy kellő időre való elvégzését veszélyezteti vagy gátolja. Az értesítés elmaradása vagykésedelmes közlés esetén annak 
		következményeit a Vállalkozó viseli.
	f)	A Megrendelő a Vállalkozó tevékenységét és a felhasználásra kerülő anyagokat bármikor jogosult ellenőrizni. Nem mentesül 
		a Vállalkozó a szerződésszegés jogkövetkezményei alól amiatt, ha a Megrendelő az ellenőrzést elmulasztotta vagy nem megfelelően végezte el.
	g)	A Vállalkozó a jelen szerződésből eredő kötelezettségeit át nem ruházhatja, viszont alvállalkozó igénybevételére jogosult.
		 A Vállalkozó az általa jogosan igénybe vett alvállalkozóért úgy felel, mintha a munkát maga végezte volna.
	h)	Szerződő felek kötelesek a Szerződés időtartama alatt folyamatosan, a jóhiszeműség és a tisztesség követelményeinek megfelelően, 
		kölcsönösen együttműködni. Ennek megfelelően időben tájékoztatják egymást, nem csupán a jelen megállapodásban foglaltak teljesítéséről, hanem minden 
		olyan számottevő kérdésről, amely a szerződés teljesítésére kihatással lehet.
	i)	Amennyiben bármelyik fél megszegi a tájékoztatási és együttműködési kötelezettségét, köteles a másik Fél ebből származó 
		kárát a szerződésszegéssel okozott károkért való felelősség általános szabályai szerint megtéríteni.
	j)	A Szerződő felek az esetleges jogvitáikat elsődlegesen békés úton, tárgyalások útján kívánják rendezni, s csupán akkor 
		fordulnak bírósághoz, ha a tárgyalásos rendezés nem vezetett eredményre.
	k)	Amennyiben a munkálatok során többlet- vagy pótmunkák végzésének szükségessége merül fel, erről a Vállalkozó köteles 
		a Megrendelőt haladéktalanul értesíteni.


5.	A Szerződés teljesítése, a teljesítés átvétele
-------------------------------------------------------
a)	Határidőben teljesít a Vállalkozó, ha az átadás-átvétel a szerződésben előírt teljesítési határidőn belül kezdődik.
b)	A Megrendelő köteles a szerződésszerűen felajánlott szolgáltatás átvételére.
c)	A Megrendelő nem tagadhatja meg az átvételt olyan hiba miatt, amely, illetve amelynek kijavítása vagy pótlása nem akadályozza a rendeltetésszerű 
	használatot.
d)	A Vállalkozó a jelen Vállalkozási szerződést akkor teljesítette, ha valamennyi feladatát a jelen szerződésben meghatározott minőségi és mennyiségi 4
	feltételeknek megfelelően elvégezte (teljesítés). Vállalkozó a Vállalkozási szerződés teljesítéséről köteles haladéktalanul a Megrendelőt tájékoztatni. 
	Megrendelő a teljesítés megtörténtét írásban igazolja (a továbbiakban: teljesítési igazolás).


6.	Vállalkozási díj, fizetési feltételek
-------------------------------------------------------
a)	A Szerződő felek a Vállalkozót megillető vállalkozási díj összegét nettó 721.000Ft-ban, azaz Hétszázhuszonegyezer forintban határozzák meg, amely 
	magában foglalja a Vállalkozó Szerződés teljesítésével kapcsolatos járulékos költségeinek a megtérítését is. A Vállalkozó azon kívül a Megrendelővel
	 szemben egyéb követelést támaszthat ha a Megrendelő a munka elkezdését követően az árajánlatban feltüntetett tevékenységen túli feladatot bíz a Vállalkozóra.  
b)	A Szerződő felek megállapodnak abban, hogy a vállalkozási díj megfizetése a program elkészítését követően történik számla benyújtásával.
c)	A vállalkozási díj az általános forgalmi adó összegét nem tartalmazza.
d)	A Szerződő felek megállapodnak abban, hogy a Megrendelő az általa leigazolt teljesítés alapján a vállalkozási díjat a Vállalkozó számlájának 
	ellenében a számla kézhezvételétől számított 30 naptári napon belül átutalással köteles megfizetni a Vállalkozó OTP Banknál vezetett 
	00000000-33333333-22222222 számú bankszámlájára. A vállalkozási díj akkor tekintendő kiegyenlítettnek, amikor a Megrendelő a Vállalkozó 
	számláját megterheli. 
e)	A Vállalkozó köteles elvégezni a jelen Szerződés tartalmát képező, de a vállalkozói díj megállapításánál figyelembe nem vett munkát és 
	az olyan munkát is, amely nélkül a Szerződésben foglalt feladatok rendeltetésszerű használatra alkalmas megvalósítása nem történhet meg 
	(többletmunka). Ezen munkák elvégzéséért a Vállalkozó külön díjazásra jogosult.
f)	A Megrendelő köteles megtéríteni a Vállalkozónak a többletmunkával kapcsolatban felmerült olyan költségét, amely a szerződés megkötésének 
	időpontjában nem volt előrelátható.
g)	A Vállalkozó köteles elvégezni – díj ellenében – az utólag megrendelt, különösen tervmódosítás miatt szükségessé váló munkát is, ha annak 
	elvégzése nem teszi feladatát aránytalanul terhesebbé. Felek a pótmunka díjazásában és a teljesítéssel felmerülő költségek viselésében 
	előzetesen megállapodnak.
h)	A Vállalkozót a vállalkozói díj és a költségek biztosítására zálogjog illeti meg a Megrendelőnek azokon a vagyontárgyain, amelyek a 
	Vállalkozási szerződés következtében birtokába kerültek.
i)	A teljesítés igazolására a Megrendelő részéről Hudák Bianka jogosult. A teljesítés igazolást a Megrendelő a szerződésszerű 
	teljesítést követő 5 munkanapon belül állítja ki.


7. 	A Szerződés lehetetlenülése
-------------------------------------------------------
Ha a teljesítés olyan okból válik lehetetlenné, amelyért egyik fél sem felelős, és
a)	a lehetetlenné válás oka a Vállalkozó érdekkörében merült fel, díjazásra nem tarthat igényt;
b)	a lehetetlenné válás oka a Megrendelő érdekkörében merült fel, a Vállalkozót a díj megilleti, de a Megrendelő levonhatja azt az összeget,
	 amelyet a Vállalkozó a lehetetlenné válás folytán költségben megtakarított, továbbá amelyet a felszabadult időben másutt keresett vagy 
	nagyobb nehézség nélkül kereshetett volna;
c)	a lehetetlenné válás oka mindkét fél érdekkörében vagy érdekkörén kívül merült fel, a Vállalkozót az elvégzett munka és költségei fejében 
	a díj arányos része illeti meg.


8.	A Szerződés felmondása, elállás
-------------------------------------------------------
a)	A Megrendelő a Szerződéstől a Szerződés teljesítésének megkezdése előtt bármikor elállhat, ezt követően a teljesítésig a Szerződést felmondhatja.
b)	Megrendelő elállása vagy felmondása esetén köteles a Vállalkozónak a díj arányos részét megfizetni és a Szerződés megszüntetésével okozott kárt 
	megtéríteni azzal, hogy a kártalanítás a vállalkozói díjat nem haladhatja meg.
c)	Jelen Szerződést mind a Megrendelő, mind a Vállalkozó jogosult 30 napos felmondási idővel, írásban, indoklás nélkül felmondani. 


9.	Egyéb rendelkezések
-------------------------------------------------------
1.	A Szerződő felek az esetleges jogvitáikat elsődlegesen békés úton, tárgyalások útján kívánják rendezni, s csupán akkor fordulnak bírósághoz, 
	ha a tárgyalásos rendezés nem vezetett eredményre.
2.	Jelen Szerződés mindennemű módosítása és kiegészítése kizárólag írásban, a Szerződő felek egyetértésével lehetséges.


A jelen Vállalkozási szerződésben nem szabályozott kérdésekben a Polgári Törvénykönyv (2013. évi V. tv.) rendelkezései az irányadóak. 

A Szerződő felek a jelen Vállalkozási szerződést elolvasást és értelmezést követően, mint akaratukkal mindenben megegyezőt,
 helybenhagyólag írták alá 2 darab magyar nyelvű példányban.


Kelt: Eger, 2018.01.12.


......................		......................................		.....................................
Hudák Bianka 				Gáborné Oravecz Eszter				Cene Balázs
ügyvezető				ügyvezető					ügyvezető
Megrendelő				Vállalkozó					Vállalkozó
