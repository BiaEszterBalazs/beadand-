Jegyzőkönyv
-----------------

Készült a Könyvtári nyilvántartó program tesztelésének folyamatáról
A tesztelés célja: a tesztelés során alkalmazott eljárások és megoldások meghatározása, 
ezáltal az alkalmazás megfelelőségének megállapítása

Helyszín: 3300 Eger, Dobó tér 2.
Dátum: 2018.01.16.
A tesztelést végezte: Gáborné Oravecz Eszter
A tesztelést felügyelte: Cene Balázs


1. Elvárások
Az alkalmazásnak az alábbi megrendelő áltai követelményeknek kell megfelelnie:
- egy könyvtári könyv kikölcsönzésének és visszahozásának rögzítése,
- a könyvtártagok tagdíj-befizetéseinek rögzítése, 
- az olvasóterembe történő be- és kiléptetéseknek elektronikus rögzítése.
Ezen felül a tagok, a könyvek és a státuszok karbantartásának (törlés, módosítás, beszúrás)
elvégzésére is képesnek kell lennie a porgramnak.

2. Szükséges erőforrások
A program futtatása nem igényli speciális hardver és szoftver erőforrások meglétét. 

3. Teszt elvárások
3.1. A program megjelenésére, formai megvalósítására irányuló vizsgálatok
A formai megjelenítésre vonatkozó vizsgálat célja egyrészt annak megállapítása, hogy mennyire 
könnyen, felhasználóbarát módon használható a program, mennyire felel meg a megrendelői 
követelményeknek ebből a szempontból, valamint a menükezelés hogyan működik.
Tesztfeladatok:
- különböző menüpontok megnyitása egymás után 
A teszt végrehajtásához szükséges rekordok (tesztadatok) száma: 30
A tesztadatoknak az alábbi követelményeknek kell megfelelniük:
- a különböző menüpontok megnyitását követően az űrlapok hibaüzenetektől mentes betöltődése
(csak 100 %-os eredmény fogadható el)

3.2. Fejlesztői teszt
A fejlesztői tesztelés célja a rendszer alapvető funkcióinak ellenőrzése, a hibakezelés és az alapvető
funkciók működésének vizsgálata. 
Tesztfeladatok:
- a karbantartási funkciók (beszúrás, törlés, módosítás) tesztelése mindhárom esetben (könyvek, tagok,
státuszok), azaz új könyv felvitele, könyv törlése, könyv módosítása, új tag felvitele stb.
- minden egyes műveletet követően az űrlapok megjelenítése annak érdekében, hogy az adatbázisban tárolt
adatokat ellenőrzése megtörténjen 
A teszt végrehajtásához szükséges rekordok (tesztadatok) száma: 40
A tesztadatoknak az alábbi követelményeknek kell megfelelniük:
- az űrlapok rendeltetésszerű működése, az adatok hibamentes megjelenítése (ékezetes betűk, karakterek,
számok)
- beszúrás, módosítás, törlés funkciók helyes működése, az adatbázisban tárolt adatok pontossága
(szintén csak a 100 %-os eredmény fogadható el)

4. Teszt eredmények
4.1. A program megjelenésére, formai megvalósítására irányuló vizsgálatok eredménye
A program egy több ablakkezelő alkalmazás, amely felhasználóbarát kezelőfelületet kapott.
A menü átlátható, felépítése logikus. Az elemek megfelelő pozíción helyezkednek el, elrendezésük 
megfelelő. Mindezek miatt a program kezelése nem igényli különleges ismeretek elsajátítását a 
felhasználók részéről, a megrendelői igényeket teljesíti.
A menüpontok egymás utáni megnyitását követően a rendszer hibaüzenetektől mentesen működött.
Az elvégzett tesztelés eredménye 100 %-os eredményt hozott.

4.2. Fejlesztői teszt eredménye
A karbantartási funkciók külön-külön űrlapon működnek, ezeket külön-külön menüpont aktiválja. 
Törléskor csak olyan tagot lehetett törölni, akinél nem volt kikölcsönzött könyv, nem tagdíjjal, és 
nem tartózkodott az olvasóteremben. Olyan könyvet lehetett csak törölni, amely nem volt kikölcsönözve, 
valamint olyan státuszt, amelynek hozzárendelése egyik könyvtári taghoz sem történt meg.
A program csak a tábla megkötéseinek megfelelő adatokat enged felvenni (pl. dátum esetén), negatív
szám esetén hibaüzenetet kapunk. Az adatbázisban tárolt adatok helyesek, megjelenítésük lehetséges.
Az előírt számú tesztfeladat elvégzése után a tesztelés eredménye 100 %-os eredményt hozott, amely 
az alkalmazás funkcióinak hibamentes működését támasztja alá.

5. A tesztelés eredménye 
A tesztelés a tesztelési tervben foglaltaknak megfelelően zajlott. 
A teszt eredmények alapján megállapítható, hogy az alkalmazás élesíthető.


tesztelést végző aláírása

tesztelést felügyelő aláírása




 





